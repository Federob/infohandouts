---
created: 2024-09-25T16:18:09 (UTC +02:00)
tags: []
source: https://federob.github.io/infohandouts/hwsw/20_sw/
author: Federico Robuffo - Andrea Diamantini
---

# Software

---
**Software** è un termine generico per indicare programmi e procedure che fanno funzionare i dispositivi elettronici. Il termine è stato inventato in contrapposizione a "hardware": un componente (-ware) "soft", morbido, leggero. Tipo hardware = parti dure, software = parti morbide (anche se in realtà sono solo dati).

**Fun fact storico**: I primi "software" risalgono al 1941, quando Alan Turing e il suo team lavoravano alla decriptazione dei messaggi tedeschi con la macchina Enigma. Le istruzioni di decriptazione erano scritte su **carta solubile**, così da poterle distruggere in pochi secondi immergendole in acqua. Letteralmente "soft-ware" (roba che si scioglie)!

Nel mondo di oggi il software controlla praticamente TUTTO: computer, tablet, smartphone, automobili, TV, lavatrici, frigoriferi, smartwatch... perfino le lampadine hanno il software. Viviamo nell'era del software!

Il software si classifica in due grandi categorie:

- **Software di base** (o **Sistema Operativo**): è indispensabile per far funzionare il computer. È la differenza tra avere una scatola di ferro e plastica inutile e avere un computer vero. Senza questo, l'hardware è tipo un corpo senza cervello.

- **Software applicativo**: sono tutti i programmi che usiamo ogni giorno. Browser, Word, videogiochi, Spotify, TikTok... tutto ciò che fate col PC rientra qui. Il sistema operativo fornisce le basi, le app fanno il resto.
